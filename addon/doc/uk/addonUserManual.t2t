ADDON_SUMMARY - Посібник користувача
Автор: ADDON_AUTHOR_NAME


%!includeconf: ../addon_userManual.t2tconf
%!includeconf: addon_informations.t2tconf
%!includeconf: addon_keys.t2tconf


URL: [ADDON_REPOSITORY ADDON_REPOSITORY]


Завантажити:
- [стабільну версію ADDON_CUR_VERSION ADDON_DOWNLOAD_SERVER1]
- [версію в розробці ADDON_DEV_URL]


Сумісність:
- Мінімальна підтримувана версія NVDA: MINIMUM_NVDA_VERSION
- остання протестована версія NVDA: LAST_TESTED_NVDA_VERSION


Перекладач: Іван Штефуряк

= Зміст =[toc]
%%toc

+ вступ +
++ Загальна інформація ++
Мета цього додатка - покращити доступність текстового редактора Notepad++ і додати функції, що полегшують редагування файлів, написаних на мові Python, а також файлів, написаних на мові Markdown.

Він містить у собі більшість додаткових функцій від додатка NVDA_notepadPlusPlus, який створили Дерек Рімер (Derek Riemer) і Туукка Ояла (Tuukka Ojala), а потім модифікували Роберт Хенгі (Robert Hänggi) з Андре9642, а саме:
- озвучення результату виконання команди "control+b" для переходу до парної дужки,
- озвучення переходу до наступної або попередньої закладки за допомогою "F2" або "Shift+f2",
- інформування про надто довгі рядки,
- доступність автозаповнення,
- доступність покрокового пошуку,
- Підтримка функції попереднього/наступного пошуку


І додає такі:

[Для документів #hdr_Document]:
- Порівняння виділеного тексту з текстом у буфері обміну,
- впорядкування оголошення імен документів:
 - скорочення файлового шляху,
 - оголошення спочатку імені файлу, а потім його шляху,
 - ігнорування знаків зворотної скісної риски у шляху.



[Для рядків #hdr_Line]:
- Перехід до наступного або попереднього рядка, що містить принаймні один символ табуляції або пробіл в кінці,
- Перехід до першого, наступного або попереднього рядка, що перевищує граничну довжину,
- оголошення номера та відступу рядків,
- сценарії для регулювання відступу рядків,
- оголошення переміщення фокуса при використанні клавіші "Home" (на початок).



[Додаткові функції для файлів Python #hdr_Python]:
- перехід до наступного класу чи методу,
- імпорт коду вікна редагування.


[Додаткові функції для файлів markdown або txt2tags #hdr_Markdown]:
- попередній перегляд результату перетворення в HTML у віртуальному буфері NVDA або у типовому браузері,
- режим огляду для заголовків, посилань та довгих рядків,


[Додаткові функції для плагіна DSpellCheck для Notepad++ #hdr_DSpellCheck]:
- оповіщення про орфографічні помилки при переході від рядка до рядка


++ Сумісність ++
Цей додаток було протестовано з Notepad++ версії 8.4 та 8.5.6,  32 та 64 біт.

++ Подробиці ++
Цей додаток використовує та перехоплює типові гарячі клавіші Notepad++. Тому для його належного функціонування наполегливо рекомендується не змінювати їх.

Більшість жестів вводу, пропонованих цим додатком, можна змінити за допомогою діалогу «Жести вводу» NVDA.

+ Додаткові функції для документів +[hdr_Document]
++ Оголошення переходу до закладки ++
Notepad++ надає можливість створення закладок у вашому тексті.

Закладка уможливлює швидкий перехід до певного рядка в редакторі у будь-який момент.

Щоб встановити закладку, перейдіть до рядка, який ви хочете позначити, і натисніть "control+f2" (це поєднання клавіш Notepad++ не можна змінювати).

Потім, коли ви захочете повернутися до цієї закладки, натисніть "F2", щоб перейти до наступної закладки, або "shift+F2", щоб повернутися до попередньої закладки (це поєднання клавіш Notepad++ не можна змінювати).

Ви можете створювати необмежену кількість закладок.

Щоб стерти закладку, перейдіть до закладеного рядка, і натисніть "control+f2".

Ви можете стерти всі закладки за допомогою пункту "Стерти всі закладки" підменю "Закладки" меню "Пошук".

Коли курсор потрапляє на закладку, NVDA мовчить. Додаток виправляє цю проблему, вимовляючи рядок.


++ Оголошення переходу до парної дужки ++
У документі ви можете перейти до парної дужки, натиснувши "control+b" (це поєднання клавіш Notepad++ не можна змінювати).

Для цього треба розмістити курсор на символі фігурної, круглої,  або квадратної дужки, з яким має збігатися відповідна парна дужка.

При натисканні цієї команди прочитається рядок, на якому ви опинилися, і якщо рядок складається виключно з символу парної дужки, буде зачитано рядок вище і нижче, щоб отримати уявлення про контекст.

++ Доступність автозаповнення ++

Функція автозаповнення у Notepad++ початково недоступна. Автозаповнення має низку проблем, включаючи показ у плаваючому вікні.

Щоб зробити цю функцію доступною, потрібно виконати три речі.
- Коли з'являється пропозиція автозаповнення, лунає звук змахування. Коли пропозиції зникають, лунає протилежний звук.
- Натискаючи стрілки вгору/вниз, NVDA прочитає попередній/наступний запропонований текст.
- При появі пропозицій, рекомендований текст вимовляється.


Примітка: весь текст також показується шрифтом Брайля, якщо наявний брайлівський дисплей. Ця функція наразі тестується, тому, будь ласка, повідомляйте про будь-які помилки.

++ Доступність покрокового пошуку ++
Однією з найцікавіших функцій notepad++ є можливість використання покрокового пошуку.

Покроковий пошук — це режим пошуку, у якому ви шукаєте тестову фразу, вводячи її у поле редагування, а документ автоматично прокручується, показуючи знайдене в режимі реального часу.

Під час введення тексту, документ автоматично прокручується для відображення рядка з найбільш імовірною фразою, яку ви шукаєте. Крім того, відповідний текст виділяється.

Програма також зазначає, скільки збігів було виявлено. Є кнопки для переходу до наступного та попереднього збігів.

Під час введення тексту NVDA оголошуватиме рядок тексту, у якому Notepad++ виявив пошуковий запит. NVDA також оголошує кількість збігів, але лише якщо їх кількість змінилася.

Коли ви знайдете потрібний рядок тексту, просто натисніть клавішу "Esc", і курсор опиниться у цьому рядку.

Щоб відкрити цей діалог, виберіть «Покроковий пошук» у меню «Пошук» або натисніть «alt+control+i».

++ Підтримка функції попереднього/наступного пошуку ++
Типово, натискання "control+f" відкриває діалог пошуку.

Якщо ви введете текст у полі редагування і натиснете "Enter", текст у вікні буде виділено, а фокус переміститься на наступний результат пошуку. При цьому вікно залишається відкритим і має бути закрите за допомогою клавіші "Esc".


Після цього можна натиснути "F3" або "Shift+F3", щоб повторити пошук у прямому або зворотному напрямку відповідно.

У цьому випадку NVDA мовчить, але завдяки додатку NVDA зможе прочитати поточний рядок і виділення в рядку, яке представляє знайдений текст.

++ Порівняння текстів ++[HDR_Compare]
Ця функція дає змогу просто й швидко порівняти виділений текст із текстом у буфері обміну.

Після виділення тексту скористайтеся командою "KEY_Compare".

Результат відображається в діалозі.

++ Упорядкування імен документів ++
+++ Оголошення скорочених файлових шляхів +++
У заголовку вікна редагування та у списку вкладок Notepad++ показує ім'я файлу, якому передує абсолютний шлях до нього.

Цей шлях може бути дуже довгим і досить виснажливим для сприйняття на слух.

В налаштуваннях Notepad++ є параметр, що дозволяє показувати у заголовку вікна редактора тільки ім'я файлу, але це не стосується списку вкладок, до яких можна перейти за допомогою «control+tab», з утримуванням  клавіші «control».

Цей додаток дає змогу лаконічніше оголошувати назву вікна редагування та назви елементів у списку вкладок,  скоротивши шлях до файлу або навіть повністю видаливши його.

Для керування цією функцією в налаштуваннях додатка у категорії "Загальні"  є групування параметрів "Стислий файловий шлях".

Параметр "Зменшити шлях" вмикає або вимикає оголошення скороченого шляху.

Початково він вимкнений.

Якщо цей параметр увімкнено, шлях до файлу буде скорочено відповідно до рівня, вказаного у параметрі "Кількість попередніх рівнів, які зберігатимуться".

Цей рівень може змінюватися від 0 до 10:

Якщо рівень дорівнює 0, оголошується лише ім'я файлу.

Для рівня, що дорівнює -1, шлях до файлу оголошується у вигляді:

"буква диска:\...\дерево каталогів -1\ім'я файлу"

Для рівня, що дорівнює -2, це буде:

"буква диска:\...\дерево каталогів -2\дерево каталогів -1\ім'я файлу"

Якщо кількість рівнів шляху менша налаштованого рівня, шлях залишається незмінним.


+++ Оголошення імені файлу перед його шляхом +++
Notepad++ відображає назву документа в заголовку вікна редагування або в списку вкладок, представлених по "control+tab" з утримуванням "control", у формі: шлях до файлу, за яким слідує ім'я файлу.

Цей додаток дає змогу NVDA оголошувати ім'я файлу перед його шляхом.

Цю функцію вмикає або вимикає параметр "Промовляти спочатку ім'я файлу, потім шлях", який знаходиться у групуванні "Ім'я документа" категорії "Загальні".

+++ Шлях без зворотних скісних рисок +++
Під час прокручування списку відкритих вкладок оголошення  всіх зворотних скісних рисок у шляху до файлу може дратувати.

Тому цей додаток дає змогу вимкнути їх.

Цю функцію вмикає або вимикає параметр "Не промовляти зворотних скісних рисок", який знаходиться у групуванні "Ім'я документа" категорії "Загальні".


+ Додаткові функції для рядків +[hdr_Line]
++ Пошук рядків, що закінчуються табуляцією чи пробілом ++
Додаток встановлює два сценарії для переходу до рядків, що закінчуються пробілом або табуляцією:
- "KEY_FindNextTabEnding" для переходу до наступного рядка,
- "KEY_FindPreviousTabEnding" для переходу до попереднього рядка.


Якщо рядок знайдено, курсор встановлюється на початок рядка, і рядок оголошується.



++ Пошук рядків, що складаються лише з символів табуляції або пробілів ++

Додаток встановлює два сценарії для пошуку рядків, що складаються лише з пробілів або табуляцій:
- "KEY_FindNextBlankLine" для переходу до наступного рядка,
- "KEY_FindPreviousBlankLine" для переходу до попереднього рядка.


++ Довгий рядок ++
+++ Інформування про надто довгі рядки +++
Notepad++ має лінійку, за допомогою якої можна перевірити довжину рядка. Однак ця функція не є ані доступною, ані змістовною для користувачів із порушеннями зору.

Тому цей додаток має індикатор занадто довгого рядка, який видає звуковий сигнал, коли довжина рядка перевищує вказану кількість символів.

Існує два способи увімкнути або вимкнути інформування про надто довгі рядки:
- у категорії "Рядок" діалогу налаштувань додатка встановіть або зніміть прапорець "Виявляти занадто довгі рядки" і за потреби змініть Мінімальну довжину довгого рядка,
- скористайтеся командою "KEY_ToggleReportLongLine".


Коли функцію активовано, ви почуєте звуковий сигнал:
- при потраплянні курсора на занадто довгий рядок,
- при введенні символу в надто довгий рядок.


Для переходу до першого символу, що виходить за межі поточного рядка, скористайтеся командою "KEY_LongLineMaxChar".

+++ Пошук надто довгих рядків +++
Додаток встановлює два сценарії, щоб дістатися до надто довгих рядків.
- "KEY_previousLongLine": перейти до попереднього задовгого рядка,
- "KEY_nextLongLine": перейти до наступного задовгого рядка.



++ Оголошення інформації поточного рядка ++
За допомогою команди "KEY_Informations", NVDA повідомить таку інформацію:
- просте натискання - номер рядка та номер стовпця позиції курсора,
- подвійне натискання - кількість виділених символів і кількість рядків, на які поширюється виділення.


++ Підтримка оголошення номерів та відступів рядків ++
NVDA вже пропонує можливість оголошення номера та відступу рядка.

Для номерів рядків потрібно налаштувати глобальний жест вводу, а якщо ви хочете, щоб ця функція застосовувалася лише до Notepad++, вам також потрібно пов'язати профіль конфігурації з цією програмою.

Щодо відступів рядків, оголошення здійснюється з використанням "таб" або "пробіл". Додаток пропонує відмінний спосіб оголошення.

Для користувачів, які хочуть зберегти стандартну функціональність NVDA, передбачено параметр "Дозволити NVDA оголошувати номери та відступи рядків".

Просто позначте цей параметр, щоб відновити звичайний функціонал NVDA.

Початково цей параметр не позначено.

За перемикання цього параметра відповідає сценарій без призначеного жесту вводу "Вмикає/вимикає оголошення додатком номерів та відступів рядків". Ви можете пов'язати з ним жест вводу за допомогою діалогу "Жести вводу" NVDA.

Коли цей параметр позначено, змінити параметри, пов'язані з оголошенням номерів та відступів рядків, неможливо, а пов'язані з ними сценарії більше не функціонують.


+++ Оголошення номера рядка +++[HDR_ReportLigneNumber]
Для оголошення номерів рядків додаток встановлює сценарій "Перемикає оголошення номера рядка".

Цей сценарій запускається за допомогою команди "KEY_ReportLineNumber" і циклічно перемикається між двома варіантами:
- промовляти номер рядка,
- не промовляти номер рядка.


Обраний варіант зберігається в налаштуваннях додатка і відновлюється при його перезавантаженні.

+++ Оголошення відступу рядка +++
Ця функція дозволяє оголошувати відступ рядка у заданому стилі.

Для цього в категорії «Рядок» потрібно позначити пункт «Інформувати  про відступ рядка».

Перемикання цього параметра відбувається за допомогою сценарію "Перемикає інформування про відступ рядка" (команда "KEY_ReportLineIndentation").

Якщо параметр позначено, відступ рядка оголошується відповідно до вибраного стилю.

Інакше рядок оголошується без пробілів або табуляцій на початку.

Обраний варіант зберігається в налаштуваннях додатка і відновлюється при його перезавантаженні.

++++ Вибір стилю оголошення відступу ++++
Доступні такі форми стилю:
- "Зазначати відступ": повідомляти про відступ у формі числа табуляцій або пробілів.
- "Зазначати зміни відступу": NVDA повідомить про відступ, лише у разі його зміни, а також зберігаючи попередню форму.
- "Зазначати зміни відступу у формі рівнів": NVDA повідомить про відступ у разі його зміни та у формі рівня (рівень 1, рівень 2,..). Рівень розраховується за кількістю табуляцій.
- "Зазначати зміни відступу у формі вищого або нижчого рівня.": NVDA повідомить про відступ у разі його зміни та у формі вищого рівня (більше табуляцій або пробілів), або нижчого рівня (менше табуляцій або пробілів).


Для налаштування стилю є два способи:
- скористатися сценарієм "KEY_Indent" який дає змогу циклічно перемикатися між вищезазначеними варіантами,
- скористатися комбінованим списком "Стиль" у категорії "Рядок" діалогу налаштувань додатка.


У разі вибору одного з двох останніх стилів, про поєднання у відступі пробілів і табуляцій попереджається голосом.

Наразі при оцінюванні рівня враховується лише символ табуляції. Отже, рядок з пробілами буде позначено як такий, що має невідомий рівень відступу.

Обраний варіант зберігається в налаштуваннях додатка і відновлюється при його перезавантаженні.

+++ Встановлення відступу рядків +++
Наведені далі жести вводу дають змогу встановити відступ рядка:
- "Control" з цифрою (від 1 до 9) на алфавітно-цифровій клавіатурі додає на початок поточного рядка кількість табуляцій, що відповідає натиснутій цифрі.
- "Control+²" чи "control+0" видаляє відступ поточного рядка, що складається з пробілів чи табуляцій.


Ці жести вводу можна змінити за допомогою діалогу "Жести вводу" NVDA. Зокрема, можна змінити "control+²", яка специфічна для клавіатури azerty. Клавіша "²" на такій клавіатурі розташована крайньою лівою в рядку з алфавітно-цифровими клавішами.

++ Переміщення за допомогою клавіші Home ++
Цей додаток дає змогу NVDA оголошувати положення курсора після натискання клавіші "Home", а саме: на початку рядка, або після відступу.


+ Додаткові функції для файлів Python +[hdr_Python]
++ Перехід від класу до класу або від методу до методу ++
Цей додаток надає можливість переходити від класу до класу або від методу до методу у файлі, що містить код Python.

Він містить такі сценарії:

- Перейти до попереднього методу Python: "KEY_PreviousMethod".
- Перейти до наступного методу Python: "KEY_NextMethod".
- Перейти до попереднього класу Python: "KEY_PreviousClass".
- Перейти до наступного класу python: "KEY_NextClass".
- Перейти до попереднього класу або методу Python: "KEY_Previous_MethodOrClass".
- Перейти до наступного класу або методу Python: "KEY_Next_MethodOrClass".


++ Імпортування коду ++
Якщо текст у вікні редагування є кодом мовою Python, його можна імпортувати за допомогою команди "KEY_Import".

Результат імпортування оголошується.

У разі помилки імпортування, курсор розміщується у відповідному рядку.


+ Додаткові функції для файлів markdown та txt2tags +[HDR_Markdown]
++ Попередній перегляд ++
Додаток надає функцію перегляду HTML, створеного шляхом компіляції звичайного тексту за допомогою Markdown чи txt2tags.

Цей перегляд можна показати у вікні в режимі огляду, або у стандартному браузері.

Для попереднього перегляду потрібно застосувати команду "KEY_Compil".

Ця команда відкриває діалог, який містить:
- вибір компілятора: "Markdown" або "Txt2tags",
- показ у браузері або ні.


Після натискання кнопки "Гаразд" починається компіляція та демонстрація результату.

Обрані параметри зберігаються до виходу з NVDA.

Подвійне натискання жесту вводу дає змогу одразу переглянути документ, оминаючи діалог, і використовуючи останні збережені налаштування.

++ Режим огляду (експериментальний) ++

Додаток впроваджує режим огляду для переміщення між елементами в документах markdown або txt2tag.

Йдеться про такі елементи:
- заголовок: рядок, охоплений символами "+" чи "#",
- markdown-посилання: рядок, охоплений символами "<" і ">",
- довгий рядок: рядок, довжина якого перевищує максимальну довжину, визначену конфігурацією.


Для активації режиму огляду натисніть "NVDA+пробіл".

Далі доступні такі команди:
- "цифра від 0 до 9" для переходу до наступного заголовка відповідного рівня,
- "Shift+цифра від 0 до 9" для переходу до попереднього заголовка відповідного рівня,
- "h" для переходу до наступного заголовка,
- "Shift+h" для переходу до попереднього заголовка,
- "k" для переходу до наступного посилання,
- "Shift+k" для переходу до попереднього посилання,
- "j" для переходу до наступного довгого рядка,
- "Shift+j" для переходу до попереднього довгого рядка.


+ Додаткові функції для плагіна DSpellCheck в Notepad++ +[HDR_DSpellCheck]
Цей плагін містить перевірку правопису для Notepad++.

Докладніше тут:
- [репозиторій GitHub https://github.com/Predelnik/DSpellCheck]
- [англомовний посібник https://nppmanuel.nliautaud.fr/plugins/dspellcheck]


Для французької спільноти:
- [посібник французькою https://nppmanuel.nliautaud.fr/plugins/dspellcheck]
- Посібник нашого друга Ремі ([дивіться тут https://blindhelp.github.io/DSpellCheck/]).


Після встановлення, підменю "DSpellCheck" з'являється в меню "Плагіни" головного меню Notepad++.

Автоматичне виявлення орфографічних помилок вмикається або вимикається за допомогою підменю «Spell Check Document Automatically».

За допомогою підменю «Find Next Misspelling» та «Find previous Misspelling» можна вибрати наступну або попередню помилку відповідно.

Після цього за допомогою контекстного меню можна виправити знайдену помилку.

Помилки в тексті виділені червоним, однак NVDA не повідомляє про кольори в Notepad++.

Цей додаток намагається позначити їх звуком під час переміщення по рядках.

Зверніть увагу, що ця функція є повністю експериментальною і ще не працює в повному обсязі.
У деяких випадках вона може не спрацювати, наприклад, з файлами з розширенням "t2t", які потрібно змінити на "txt", щоб DSpellCheck знайшов помилки.

Головна проблема для додатка з DSpellCheck - отримати від нього виявлені помилки орфографії, щоб визначити, чи є помилка в рядку під курсором.

За відсутності відомого API єдиним можливим рішенням є використання буфера обміну і прохання DSpellCheck скопіювати всі знайдені помилки.

Підменю DSpellCheck "Copy All Misspelled Words to Clipboard" надає таку можливість.

Додаток має активувати це підменю   щоразу, коли ви змінюєте рядок за допомогою стрілок вгору або вниз. Для великих документів з великою кількістю помилок це може спричинити затримку, яка може дратувати.

Для активації цього підменю, додаток використовує комбінацію клавіш  "альт+control+shift+пробіл".

Проте ця комбінація клавіш початково не встановлена і для того, щоб додаток працював, її потрібно налаштувати в Notepad++.

Відкрийте діалог "Гарячі клавіші" та перейдіть на вкладку "Команди плагіну". У фільтрі введіть "copy all" та натисніть кнопку "Змінити".

Далі позначте "Ctrl", "Shift", "Alt" та оберіть зі списку клавішу "space bar". Затвердіть вибір кнопкою "Гаразд".
Врешті закрийте діалог.

Додаток встановлює сценарій без призначеного жесту "Перемикає опцію інформування про орфографічні помилки", для увімкнення або вимкнення інформування про помилки при потраплянні курсора на рядок тексту після переміщення стрілкою вгору чи вниз. Цей сценарій знаходиться в діалозі «Жести вводу» в категорії «Текстовий редактор Notepad++ : покращення доступності», і йому можна призначити командний жест.

Коли пролунає звуковий сигнал, треба помістити курсор на початок рядка та активувати підменю "Find Next Misspelling", щоб вибрати першу помилку у рядку і виправити її.

+ Додаткові функції для діалогу Документи +
Цей діалог відкривається через меню "Вікно", підменю "Windows...".

У ньому представлено список відкритих документів.

Кожному файлу передує його ім'я, а за ним слідують три характеристики: шлях, тип і розмір.

Коли діалог відкрито, додаток запобігає повторному оголошенню вибраного файлу.

Шлях буде показано у скороченому вигляді відповідно до параметра "Зменшити шлях", тобто без відображення усіх рівнів ієрархії папок (див. розділ "Оголошення скорочених файлових шляхів").

Наприклад, шлях:
	"F:\documents\temp\nvda 2023.1 beta\userConfig\addons\notepadPlusPlusAccessEnhancement\doc\uk\" буде оголошено таким чином, зі збереженням останніх трьох рівнів:
"F:\...\notepadPlusPlusAccessEnhancement\doc\uk\"

Кількість попередніх рівнів, які зберігатимуться, можна налаштувати (див. розділ "Оголошення скорочених файлових шляхів").

За допомогою налаштувань, будь-які характеристики, пов'язані з файлом, можуть не оголошуватися (див. групування "Діалог документи" у категорії "Загальні" налаштувань додатка). Початково всі вони оголошуються.


+ оновлення +
Типово додаток оновлюється автоматично невдовзі після запуску NVDA (від 20 до 600 секунд) і не частіше одного разу на день.
Автоматичне оновлення можна вимкнути, знявши прапорець "Автоматично перевіряти оновлення" в налаштуваннях додатка, в категорії "Оновлення".
Версія додатка може бути:
- або стабільна версія: наприклад, її номер версії виглядає як "1.0",
- або версія у розробці: тоді її номер версії виглядає як "1.0-dev1", або "1.0-rc1", або "1.0-beta2".


Типово стабільна версія оновлюється до новішої стабільної версії (з більшим номером).
Але можна оновити поточну стабільну версію версією для розробки наступної стабільної версії. Просто встановіть прапорець "Оновлювати стабільні версії до версій у розробці" в налаштуваннях додатка, у категорії "Оновлення".


Версія в розробці оновлюється:
- до новішої версії розробки,
- до стабільної версії,
- або до останньої стабільної версії, якщо попередній параметр не позначено.


Кнопка "Перевірити оновлення" в параметрах додатка, в категорії "Оновлення", надає можливість негайно перевірити наявність оновлень.

Кнопка "Переглянути історію", розміщена в тій самій категорії, дає змогу відкрити історію поточної версії у браузері.

У разі автоматичного оновлення, якщо знайдено нову версію, з'являється діалог "Оновлення", в якому пропонується:
- або негайне встановлення нової версії,
- або відкласти оновлення на пізніше. В цьому випадку, пошук оновлень перезапуститься як мінімум через годину.


У разі оновлення до стабільної версії, кнопка "Що нового" надає можливість відкрити у браузері історію змін додатка та дізнатися про нововведення запропонованої версії.

+ Історія +
Історія версій цього додатка знаходиться у файлі ["changes.html" changes.html]
